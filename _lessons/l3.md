---
title: Una mappa minimale
n: 3
day: 2
---
Nel seguente codice costruiamo una mappa molto semplice, contenente una base cartografica ottenuta da [OpenStreetMap](https://www.openstreetmap.org){:target="_blank"}.

``` html
<!DOCTYPE html>
<html>
  <head>
    <meta charset="utf-8">
    <title>Corso OL - Es. 1</title>
    <meta name="description" content="Corso OL">
    <meta name="author" content="Francesco Boccacci">
    <link rel="stylesheet" href="../assets/css/ol.css">
  </head>
  <body>
    <div id="map" class="map"></div>
    <script src="../assets/js/ol.js"></script>
    <script>
      const map = new ol.Map({
        layers: [
          new ol.layer.Tile({
            source: new ol.source.OSM()
          })
        ],
        target: 'map', // id elemento DOM 
        view: new ol.View({
          center: [0, 0],
          zoom: 2
        })
      });
    </script>
  </body>
</html>
```

{% include jsfiddle.html id="69t1md62" tabs="result,html,js" %}

Un &lt;div&gt; per la mappa
===========================
Per poter inserire e visualizzare una mappa nella pagina serve anzitutto definire un elemento HTML che ne faccia da contenitore. Nell'esempio abbiamo definito un elemento `div`
```html
<div id="map" class="map"></div>
```
nel quale OL andrà ad inserire tutti gli ulteriore elementi DOM necessari a visualizzare la mappa e ad interagire con essa.

Di base OL inserirà un [**canvas**](https://developer.mozilla.org/it/docs/Web/HTML/Canvas){:target="_blank"}, che è un elemento supportato ormai dalla maggior parte dei browser attuali, attraverso il quale è possibile disegnare elementi grafici nel browser e che fornisce una ricca API per poter interagire con tali elementi.
OL supporta anche il rendering tramite elementi SVG o canvas WebGL, a seconda delle possibilità offerte dal browser oppure sulla base della configurazione dell'elemento `ol.Map`.

Al momento della creazione della mappa, tramite il successivo codice Javascript, dobbiamo assicurarci che l'elemento contenitore sia già stato costruito e _renderizzato_ dal browser, altrimenti OL non sarà in grado di utilizzarlo.
Nel nostro caso siamo sicuri che l'elemento sia già presente al momento della creazione della mappa, poiché il codice Javascript si trova in una posizione successiva, per cui il browser avrà già elaborato il DOM della pagine HTML al momento del suo utilizzo.

L'oggetto ol.Map
================
Questo oggetto è l'elemento fondamentale per la creazione di una mappa. Si tratta del **contenitore** (ce ne possono essere più di uno) nel quale andremo a collocare tutti gli altri oggetti che compongono la mappa: layer cartografici, interazioni, controllo visuali per le interazioni, ecc.

Come quasi tutti gli oggetti OL, `ol.Map` viene inizializzato tramite un oggetto contenente tutte le proprietà di configurazione. Nel nostro caso la configurazione contiene i layer che vogliamo inserire da subito in mappa, l'elemento DOM contenitore e la _vista_ di cui parleremo dopo.

```javascript
const map = new ol.Map({
  layers: [
    new ol.layer.Tile({
      source: new ol.source.OSM()
    })
  ],
  target: 'map',
  view: new ol.View({
    center: [0, 0],
    zoom: 2
  })
});
```
Assegnando la nuova istanza alla variabile `map` potremo avere un riferimento a tale oggetto e accedere a tutte le sue proprietà e metodi.

Di seguito è descritto le relazioni tra le varie classi/oggetti in OL

<br>
{% include lb_image.html url="/assets/img/openlayer_schema_uml.jpg" description="Architetture OpenLayers" %}
<br>

ol.View, il motore geometrico della mappa
=========================================
ol.Map è l'oggetto padre, il contenitore di tutte le parti che compongono una mappa e fa da gestore dello stato generale della mappa e dei suoi elementi. La mappa tuttavia non saprebbe come mostrare, e dove posizionare, gli elementi grafici che rappresentano i dati geografici, se non avesse associato l'oggetto `ol.View`.
Questo oggetto è il **_motore geometrico_** della mappa, a cui sono delegati tutti i calcoli relativi alla visualizzazione degli elementi grafici (posizione, rotazione, risoluzione/scala) e al loro posizionamento all'interno dell'elemento HTML contenitore in base al _sistema di riferimento_ associato alla mappa e a quello di ogni singolo strato geografico.

Nell'esempio noterete che alla mappa non è stato associato nessun sistema di riferimento, che nei termini di OL viene semplicemente chiamato _projection_. 
In realtà nel momento in cui abbiamo istanziato l'oggetto `ol.View`, all'interno della configurazione della mappa, ad esso viene associata di base la proiezione **EPSG:3857**, ovvero la cosiddetta "Google Mercator", che è la proiezione normalmente utilizzata dai servizi cartografici web come OSM, Google Maps, Bing, ecc.

Al momento della creazione di `ol.View` abbiamo anche definito dove posizionare la visualizzazione iniziale `center: [0, 0]` in termini di coordinate metriche X,Y EPSG:3857 e a che livello _zoom_. Di questo parleremo più avanti.

Optional inclusi
================
Potete notare che la mappa include la possibilità di zoomare e spostarsi all'interno dello spazio cartografico, grazie alle interazioni e ai controlli disponibili già di default.

## Interazioni ##

Le interazioni sono oggetti che permettono di gestire gli eventi generati dal browser, ad es. al click del mouse sulla mappa o al movimento della rotella del mouse, e di trasformarli in azioni eseguite sulla mappa.
Di base, se non definito altrimenti, ad una mappa vengono associate le seguenti interazioni:

* traslazione (pan) della mappa con il click col tasto sx e il trascinamento del mouse
* zoom in / zoom out al movimento della rotella del mouse
* zoom ad estensione rettangolare con il tasto Shift della tastiera e, contemporaneamente, click e trascinamento del mouse
* (device touch) zoom e rotazione della mappa col pinch delle dita

OL contiene già molte interazioni di base che possono essere estese, configurate e modificate per i propri scopi specifici.

## Controlli ##

I controlli sono elementi visuali con i quali si possono attivare/disattivare le interazioni. Come per le interazioni, OL contiene già alcuni controlli predefiniti.

Quando viene istanziato `ol.Map` vengono automaticamente creati i seguenti controlli:

* pulsanti zoom in/zoom out
* (device touch) pulsante per il ripristino della rotazione a nord a seguito di una rotazione della mappa tramite pinch
